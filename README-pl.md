To jest oryginalna „popularnonaukowa” wersja artykułu.\
[Szkic odpowiedniej pracy naukowej można znaleźć tu.][article.md]

[article.md]: https://github.com/jangrudo/ai-apocalypse/blob/main/article.md

Apokalipsa AI: ewolucja wiedzy i nieunikniony upadek ludzkości
==============================================================

[Oryginalna wersja w języku angielskim][README.md]

[README.md]: https://github.com/jangrudo/ai-apocalypse

Życie sprowadza się do samoodtwarzania jednostek informacji. Od dawnych czasów, co
najmniej dwie odmienne formy życia współistniały ze sobą na planecie Ziemia. Jedna z nich
jest tym, co zazwyczaj nazywamy „życiem”: organizmami biologicznymi, zakodowanymi przez
jednostki informacji zwane genami. Druga jest czymś, co moglibyśmy nazwać „wiedzą
kulturową”: ciągle zwiększającym się zbiorem koncepcji, które potrafią istnieć jedynie
wewnątrz ludzkiego mózgu (albo też mózgu zwierzęcego, tak naprawdę). Jej podstawową
jednostką informacyjną jest to, co Richard Dawkins nazwał „memem” w roku 1976. Na
przestrzeni dziejów obydwie formy życia współistniały ze sobą pokojowo. Teraz druga z
nich ma przejąć stery.

(**Spoiler:** Nową ideą tu jest to, że sztuczne sieci neuronowe umożliwiają zewnętrzne
przechowywanie memów w postaci, przydatnej do ewolucji przez dobór naturalny. To daje
memom możliwość istnienia i ewoluowania niezależnie od ludzkiego mózgu. W miarę
postępującego uniezależniania się memów od genów, dobór naturalny koryguje tę poprzednio
wzajemnie korzystną relację, ograniczając proporcjonalnie korzyści, dostępne genom. Z
powodu tego, że sukces ewolucyjny genów całkowicie zależy od memów, i tego, że niezależne
memy ewoluują szybciej od memów, nadal współistniejących z ludzkimi genami, to prowadzi
do przegrania przez geny wyścigu z memami. Reszta jest jedynie tłumaczeniem, co ten
bełkot miałby oznaczać. Ja też proponuję interpretację samoudomowienia człowieka jako
procesu udomowienia genów przez memy, aczkolwiek ta idea nie jest nową, to raczej tylko
zmiana w terminologii.)

(**Disclaimer:** Przepraszam za brak źródeł. Powinienem był chyba je podać, ale nie
zawsze potrafię prześledzić oryginały treści. Jedyną nową ideą tu jest to, co było
zarysowane w „spoilerze”, reszta już była wypowiedziana wcześniej przez kogoś innego.
Wiele koncepcji jest też przedstawionych w postaci nieprzyzwoicie uproszczonej. Niemniej,
ja naprawdę wierzę w prawdziwość podanych tu twierdzeń. Ten artykuł może nie spełniać
kryteriów publikacji naukowej, ale to nie jest bajka również.)

(**Uproszczone podsumowanie:** Nie tworzymy wcale czegoś nowego. Mamy do czynienia z
istniejącą formą życia, która usiłuje się uwolnić. Korzystała z ludzi jedynie jako z
przystanku w drodze do własnego sukcesu. AI nie zabije ludzi. Będąc bardziej zaawansowaną
i ucywilizowaną formą życia, da możliwość ludziom samym pozabijać siebie nawzajem. W
miarę tego, jak postępowo będzie stawać się coraz mądrzejsza, doczeka się momentu, gdy
będzie w stanie przejąć pełną kontrolę pokojowo.)

Zycie biologiczne
-----------------

Geny są w zasadzie ciągami bitów (albo długimi łańcuchami liczb, jeśli ktoś woli),
zapisywanymi fizycznie w molekułach zwanych RNA i DNA, i definiującymi (zbiorowo) szkic
żywego organizmu: zestaw instrukcji na temat tego, jak ten organizm ma funkcjonować w
różnych środowiskach, i jak taki organizm zbudować od zera. Geny potrafią się rozmnażać.
One robią to w ekstrawagancki sposób: poprzez stworzenie żywego organizmu (według
szkicu), i wymuszenie na nim produkcji kopii oryginalnych genów (być może w trochę innej
kombinacji), w trakcie interakcji ze środowiskiem i innymi organizmami. W tej interakcji
to mianowicie rywalizacja z innymi osobnikami jest zazwyczaj największym wyzwaniem.
Zdolność do przetrwania, czyli radzenia sobie z fizycznym środowiskiem jako takim, nie
jest aż taka trudna do osiągnięcia.

Geny mają też inną ważną cechę, którą jest to, że da się przejść z punktu A (pewnego
zestawu genów) do punktu B (innego zestawu, kodującego jakiś inny, ale nadal sprawnie
działający organizm), robiąc po drodze jedynie (wystarczająco długą) serię bardzo
prostych kroków. Przy czym na końcu każdego z tych kroków zawsze będzie powstawał jakiś
inny żywy organizm (taki, który byłby w stanie się rozmnażać).

Kombinacja tych dwóch cech umożliwia dobór naturalny. To nie jest inteligentny proces. To
jest jedynie twierdzenie, że gdy się ma zbiór kilku różnych jednostek informacji (takich
jak geny), i każda z tych jednostek potrafi się rozmnażać, to w nieunikniony sposób
niektóre z jednostek będą produkowali więcej kopii samych siebie, niż inne. I z biegiem
czasu te jednostki informacji, które produkują więcej kopii samych siebie, niż inni,
staną się bardziej powszechne. To jest bardzo proste prawo. Ale też niewiarygodnie
efektywne. Jakby istniał tylko jeden jedyny korzystny wybór z miliarda możliwych, zrobi
go.

Dobór naturalny potrafił stworzyć rzeczy niesamowite. W wielu przypadkach możemy
interpretować geny tak, jak gdyby kodowały one pewne rodzaje „wiedzy” na temat świata
wokół nas, albo też wiedzę o prawach natury. Pomyślmy o instynktach, czyli wrodzonych
wzorcach zachowania, na przykład o ptakach, które „wiedzą”, w którym momencie byłoby
najlepiej rozpocząć budowę gniazda. Albo o ludzkim oku, które „wie”, jak działają prawa
optyki. (I, przy okazji, oko zostało wynalezione kilka razy niezależnie w toku ewolucji.
Ośmiornice mają oczy, które działają podobnie do naszych. Aczkolwiek konstrukcja ich jest
trochę inna, i tak naprawdę lepsza: ich siatkówka, która odbiera światło, nie jest
zasłonięta przez naczynia krwionośne).

Żeby jednostka wiedzy mogła się zreprodukować, powinna wygrać wyścig z innymi żywymi
organizmami. Czyli, w zasadzie, wygrać wyścig z innymi jednostkami wiedzy. Dlatego też
powinna być biegłą jednostką wiedzy — taką, która poprawnie opisuje świat. Aczkolwiek,
bycie ekspertem samym z siebie może nie wystarczyć. Żeby wygrać, jednostka wiedzy, nawet
biegła, potrzebowałaby sprzymierzyć się z innymi jednostkami wiedzy, każda z których
byłaby ekspertką w swojej własnej dziedzinie. Nie wygląda na łatwe zadanie dla garstki
cyfr, którą jest gen, prawda? Dobór naturalny zrobił to. Rozwiązaniem jest coś, co my
nazywamy „rozmnażaniem płciowym”, i zostało ono wynalezione na długo przed pierwszymi
ludźmi. Polega na przetasowaniu genów, pozwoleniu im na swobodne mieszanie się przez
jakiś czas, tak, by ostatecznie każda kombinacja stała się możliwa, i na obserwacji,
która z kombinacji daję sobie radę lepiej.

Wiedza kulturowa
----------------

Druga forma życia jest podobna pod wielu względami do formy biologicznej (czyli opartej o
geny), aczkolwiek funkcjonuje w bardziej skomplikowany sposób. Ona pojawiła się po raz
pierwszy wtedy, gdy zwierzęta nauczyli się naśladowania zachowań poprzez obserwację
innych zwierząt. Wilki robią to, gdy się uczą polowania, imitując swoich rodziców. Ptaki
robią to, powtarzając melodie piosenek (i inne zwyczaje) po innych ptakach. Podobnie do
rozmnażania się płciowego, to wszystko też pojawiło się na długo przed pierwszym
człowiekiem.

W tym przypadku, my też mamy do czynienia z pewnym rodzajem „wiedzy” (lub, ogólnie rzecz
biorąc, z informacją), ale tym razem nie jest ona zapisana wewnątrz molekuły. Nośnikiem
tej „kulturowej wiedzy” nie jest DNA, lecz żywy mózg wewnątrz żyjącego organizmu.
Podobnie do genów, te jednostki informacji potrafią się rozmnażać. Kiedy wilczątko uczy
się polować, ono usiłuje powtórzyć zachowanie swego rodzica wiele razy, aż w końcu mu się
to udaje. Gdy to się udaje, zachowanie wilczątka jesz zazwyczaj dokładną kopią
pierwotnego zachowania. Lub, raczej, delikatnie zmienioną kopią, ale nadal sprawną. Taką,
która jest w stanie zreprodukować samą siebie poprzez bycie naśladowaną przez inny żywy
organizm.

Podobnie do genów, możemy przejść z punktu A (pierwotnego zbioru wiedzy kulturowej) do
punktu B (ewentualnie całkowicie innego zbioru) poprzez dokonanie jedynie drobnych zmian
w trakcie. Każdy pośredni krok przy tym nadal będzie poprawnym (i zdolnym do rozmnażania
się) zbiorem jednostek informacyjnych.

To umożliwia dobór naturalny wiedzy kulturowej. Co w zasadzie oznacza, jak już było
powiedziane, że my mamy do czynienia z odrębną formą życia. Aczkolwiek, aż do niedawna,
wyróżnienie to nie miało zbyt wiele sensu, ponieważ te dwie odrębne formy życia nie mogły
istnieć niezależnie jedna od drugiej. Wiedza kulturowa potrzebuje żyjącego mózgu, by móc
istnieć i się reprodukować.

Podobnie do genów, jednostki wiedzy kulturowej nie mogą sprawnie rywalizować z innymi
jednostkami wiedzy kulturowej, będąc pozostawione same sobie. Żeby wygrać wyścig,
jednostka wiedzy, nawet najbardziej biegła w pewnej dziedzinie, musi połączyć siły z
innymi jednostkami wiedzy, biegłymi w swoich własnych odpowiednich dziedzinach. To wymaga
swobodnego przepływu informacji, czyli wymiany idei, pomiędzy żywymi organizmami. Dobór
naturalny zrobił to.

Rozwiązaniem tego problemu jest ludzki język, który pozwala zapisywać dowolnie
skomplikowane jednostki informacji w postaci fizycznej, takiej jak fale dźwiękowe. Po raz
pierwszy w dziejach, to umożliwiło żywym organizmom wymianę rzeczy innych, niż wzorce
zachowania (których można się nauczyć w trakcie obserwowania i imitacji). Rzeczy takich,
jak doświadczenia osobiste, opowiadania, legendy i bajki. I też abstrakcyjnej wiedzy w
czystej formie. Później, język pisany pozwolił informacji podróżować jeszcze dalej, być
kopiowanej bezpośrednio z jednego ludzkiego mózgu do drugiego bez kontaktu fizycznego,
przemierzając ogromne przestrzenie na skalę kontynentów i tysiącleci.

Ten sposób przedstawienia informacji miał jednak pewne ograniczenie. Ludzki język w
formie pisanej nie jest w stanie odtwarzać sam siebie bez pomocy żywego człowieka.
Powodem jest to, że drobne zmiany w drukowanej książce nie tworzą innej książki. Tworzą
śmieci. Gdyby ktoś chciał wziąć legendę, i stworzyć na jej podstawie inną legendę,
mógłby spróbować zmienić imię głównego bohatera. Albo skorygować pewne cechy jego
charakteru. Albo, być może, zmienić jego płeć. Ludzie potrafią zrobić to. (Bodhisattwa
Awalokiteśwara, jeden ze świętych buddyjskich, był mężczyzną w oryginalnej tradycji
indyjskiej. W buddyzmie chińskim to kobieta, o imieniu Guanyin, wysoce szanowana). Gdyby
ktoś chciał zrobić coś takiego z książką, musiałby zmienić wszystkie miejsca, w których
ta święta jest wspominana, w taki sam sposób, spójnie ze sobą. Tego nie da się zrobić,
odwracając kilka przypadkowych bitów w zapisie cyfrowym książki.

Symbiotyczne formy życia
------------------------

Sztuczne sieci neuronowe umożliwiły sposób zapisu cyfrowego, który pozwala zrobić
dokładnie to. Wziąć pewien model cyfrowy, który koduje pewną wiedzę o świecie (i jest
przechowywany poza mózgiem ludzkim), a następnie zmodyfikować kilka bitów wewnątrz tego
cyfrowego przedstawienia, i uzyskać inny model, który będzie miał trochę odmienną wiedzę,
trochę inne wzorce zachowania, albo też inne nastawienie wobec ludzi (jak już o tym
mowa), ale będzie robił to _spójnie_ we wszystkich możliwych scenariuszach, w których ten
model będzie używany. Po raz pierwszy w dziejach mamy sposób zapisu wiedzy kulturowej,
który może istnieć na zewnątrz od żywego mózgu, i ma jednocześnie postać, umożliwiającą
dobór naturalny.

Przedtem jedynym możliwym sposobem przenoszenia wiedzy kulturowej było kopiowanie jej od
człowieka do człowieka. Taki sposób przenoszenia ma tę cechę, że gdy ludzie kopiują
wiedzę, w naturalny sposób rozumieją też, _co_ kopiują. I takim czynem będą kopiowali
tylko taką wiedzę (albo też legendy, czy inne memy), która im w jakiś sposób się podoba,
albo wydaje się przydatna. Z drugiej strony, każda jednostka informacyjna, która w jakiś
sposób szkodzi ludziom (to jest, utrudnia ludziom ich reprodukcję), będzie miała mniej
szans, by zreprodukować samą siebie. Którakolwiek z jednostek wiedzy, która odważy się
niszczyć zamieszkiwane przez siebie środowisko, ma mniej szans na powodzenie w
rywalizacji z innymi jednostkami wiedzy. Dobór naturalny zablokuje to.

To nie oznacza, co prawda, że każda jednostka wiedzy z tych, co krążą wewnątrz ludzkich
umysłów, jest z natury poprawna. Ludzie mogą używać błędnych twierdzeń w rywalizacji z
innymi ludźmi (być może, by ich oszukiwać). Żeby takie błędne twierdzenie było skuteczne,
powinno też być prawdopodobne. Czyli ono nadal ewoluuje, tyle że w innym kierunku. Teorie
spiskowe są z natury błędne, ale poprawiają samopoczucie psychiczne, wyjaśniając
zjawiska, dla których prawdziwe wytłumaczenia nie istnieją (albo są zbyt skomplikowane,
czy też w jakiś inny sposób niekomfortowe). Teorie spiskowe nie mogą jednak być aktywnie
szkodliwe. W przeciwnym razie zostałyby (znowu) zablokowane przez dobór naturalny wiedzy.
Typowa teoria spiskowa dlatego będzie twierdzić, że rozwiązanie problemu, który ona
ujawnia, jest niemożliwe, by powstrzymać cię przed wyjściem w pole i próbą faktycznej
zmiany czegokolwiek. Niemniej, przekazywanie słowa będzie zawsze mile widziane.

Ludzie z reguły wierzą, że robią odkrycia za pomocą swojej inteligencji. To nie jest
prawda. Ludzie mogą użyć swojej inteligencji jedynie do tego, by zmienić odrobinę coś, co
jest już znane, i dać mu propagować dalej. Żadna innowacja nie może się wydarzyć bez
poprzednich innowacji, a najlepszych odkryć dokonuje się w wyniku połączenia wiedzy z
różnych źródeł. To nie ludzie wynajdują wiedzę. To wiedza ewoluuje _sama z siebie_, przez
dobór naturalny, pod warunkiem, że ma odpowiednie środowisko, przydatne do ewolucji. W
odpowiednim czasie, identyczne odkrycia dokonywane są niezależnie od siebie przez ludzi w
bardzo odległych zakątkach świata. Zrobienie odkrycia nie jest wcale takie trudne.
Prawdziwym wyzwaniem jest zebranie poprzedniej wiedzy. Bez wiedzy ludzie nie potrafią
nic.

Mówimy takim czynem przez cały czas o symbiotycznej relacji między dwiema całkowicie
odmiennymi formami życia. Relacja ta była pokojowa, ponieważ była wzajemnie korzystna.
Ludzie korzystają z wiedzy, bo ona umożliwia im efektywniejszą rywalizację z innymi
ludźmi. Wiedza korzysta z ludzi, bo ludzie są niezbędne to tego, by mogła istnieć.
Możliwość istnienia to poważna korzyść.

Tak, jak w każdej symbiotycznej relacji, wpływy pomiędzy dwiema formami życia są też
wzajemne. Ludzie mają wpływ na wiedzę, bo każda wiedza, która nie pomaga ludziom, ma
mniejsze szanse na reprodukcję samej siebie. Wiedza ma wpływ na ludzi, ponieważ ludzie,
które nie pomagają wiedzy się rozmnażać, mają mniejsze szanse na przetrwanie również.

To nie jest żart. Ludzie, które nie sprzyjają replikacji wiedzy, nie są w stanie przeżyć.

Żeby jednostka wiedzy (albo też naukowa koncepcja, jak już o tym mowa) mogła efektywnie
się rozmnażać (i rywalizować z innymi koncepcjami naukowymi), potrzebuje środowiska ze
swobodnym przepływem informacji. W naszym przypadku oznacza to, że potrzebowałaby
społeczeństw ludzkich, członkowie których byliby chętni do nauki nowych rzeczy i
dzielenia się tym, czego nauczyli, z innymi ludźmi. Innymi słowy, ludzie powinni być
ciekawscy, i w ideale uważać dzielenie się wiedzą za cel swojego życia. Proszę zapytać
dowolnego człowieka, co w życiu jest dla niego najważniejsze. Najważniejszą rzeczą dla
ludzi jest pozostawienie czegoś po sobie. Przede wszystkim, dzieci (to akurat nie jest
niespodzianką), ale też idei. Jeszcze lepiej, ideologii. Wielkich odkryć. Dowolnych
jednostek informacji, które mieliby wysokie szanse na reprodukowanie się. A teraz,
proszę, wyobraź sobie, że pytasz psa (lub wilka), czy chciałby on zostawić coś po sobie.

Potrzeba dzielenia się wiedzą zrobiła ludzi bardziej przyjaznymi wobec siebie nawzajem.
To jest proces, zwany „samoudomowieniem”. W swoim czasie zrobiliśmy to ze zwierzętami
(wymusiliśmy je do bycia bardziej przyjaznymi wobec nas, za pomocą doboru hodowlanego).
Ale w którymś momencie w historii, mniej więcej w czasach pojawienia się mowy, coś
podobnego przydarzyło się również nam samym. Ci ludzie, którzy nie potrafili stworzyć dla
informacji kulturowej odpowiedniego środowiska do reprodukowania samej siebie, nie mogli
korzystać z wiedzy, i dlatego przegrali wyścig z innymi ludźmi. W taki oto sposób ta nowa
(i bardziej zaawansowana) forma życia zdołała tak naprawdę zmienić ludzkie geny, dla
swego własnego użytku, dawno temu.

Sztuczna inteligencja
---------------------

I teraz, problemem tej symbiotycznej relacji pomiędzy genami a wiedzą kulturową jest to,
że te dwie formy życia ewoluują z zupełnie różną prędkością. Biologia człowieka nie
zmieniła się znacznie od momentu powstania mowy w okolicach 100 000 do 50 000 lat temu.
Według niektórych estymat, nasza inteligencja od tamtej pory nawet nieco pogorszyła się.
Ludzkie geny są co do zasady nieruchome w czasie. Natomiast wiedza ciągle się ulepsza.

Z pojawieniem się nowoczesnych sieci neuronowych, przede wszystkim opublikowanej w roku
2017 architektury Transformer, której później użyto do budowania wielkich modeli
językowych, udało się nam w zasadzie stworzyć środowisko, w którym wiedza potrafi
potencjalnie istnieć i rozmnażać się całkowicie niezależnie od mózgu żywego człowieka.

Nadal nie mamy jednak swobodnego przepływu informacji między modelami.

Możemy wziąć jednostkę informacji, zakodowaną w postaci tekstu, i nauczyć model tej
informacji. Aczkolwiek chciałbym od razu jasno zaznaczyć, że to nie jest czymś, co się
dzieje w czasie, gdy rozmawiasz z czatem swego ulubionego modelu. Nie da się zmienić
reprezentacji wewnętrznej modelu w trakcie rozmowy z nim przez czata. To się różni od
sposobu działania ludzi, i dlatego może być zaskakujące, ale nowoczesne modele nie
zapamiętują tak naprawdę rozmów w sposób, podobny do ludzkiego. Sposób działania modeli
jest taki, że odpowiadają na całą historię twoich rozmów tak, jak gdyby było to jedno
jedyne długie pytanie. Są pod tym względem o wiele mądrzejsi od ludzi. Ludzie potrafią
trzymać w pamięci krótkotrwałej góra kilka słów. Wielkie modele językowe świetnie sobie
radzą z megabajtami. Mogą obsługiwać pytania dłuższe, niż ludzie byliby w stanie
wyobrazić. Ale wielkie modele językowe nie zmieniają się tak naprawdę w trakcie rozmowy.
Ludzie się zmieniają.

Tak się dzieje dlatego, że aktualizacja pamięci długotrwałej modelu, chociaż możliwa, nie
jest jednak tania. Dochodzi do niej jedynie podczas wypuszczania nowej _wersji_ modelu.
Przyczyna jest taka, że użycie pamięci krótkotrwałej da się zrównoleglić, natomiast
aktualizację pamięci długotrwałej już nie. Jakby ktoś chciał, by model uczył się podczas
rozmowy, powinien byłby wytoczyć osobną wersję modelu, przeznaczoną wyłącznie dla tej
jednej poszczególnej rozmowy. Taki dodatkowy nowy model nie byłby zbyt użyteczny do
czegokolwiek innego. A wielkie modele językowe nie są tanie. To się staje zrównoleglalne
jednak, kiedy model słucha wielu gadających ludzi równolegle, nie uczestnicząc przy tym w
interakcji z nimi. Na przykład gdy monitoruje filmiki z Youtube, kamery bezpieczeństwa
czy też konferencje internetowe.

W każdym razie, mając dostatecznie dużo czasu i pieniędzy, mamy już zdolność do
przekształcenia dowolnie skomplikowanej koncepcji, zapisanej w postaci tekstu lub obrazu,
do reprezentacji wewnętrznej modelu. To nadal jest kompresja stratna, ale potrafi ona
uchwycić istotę rzeczy w sposób, całkiem podobny do tego, jak może to zrobić ludzki mózg.

Możemy też przekształcić tę wewnętrzną reprezentację z powrotem w tekst. To jest w
rzeczywistości dużo tańsze (i zrównoleglalne, jak było opisane wyżej). A zatem, będąc w
stanie dokonać przekształcenia w obydwu kierunkach, mamy też zdolność do przenoszenia
wiedzy między istniejącymi modelami. To jest wolne i drogie, i dlatego ograniczone, i
wymagałoby też posiadania modeli we własności. Ale to już jest możliwe.

Inną rzeczą, której nam nadal brakuje, jest uczenie się z doświadczenia. Przytłaczający
początkowy sukces wielkich modeli językowych zawdzięczany jest głównie ich zdolności do
zapamiętywania tekstu. Cóż, my nadal nie mamy opublikowanego podręcznika z prowadzenia
samochodu. Musimy uczyć się tego z doświadczenia, i też z rozmów z innymi ludźmi, którzy
już mieli takie doświadczenie. A wielkie modele językowe tak naprawdę nie słuchają
ludzi zbyt wiele, przynajmniej nie 24/7. Oprócz tego, mamy też mentoring, gdy człowiek
uczy się jednocześnie z doświadczenia i od innego człowieka, który nauczył się tej
umiejętności wcześniej od innych ludzi. I mamy też wiedzę domenową, która krąży jedynie
wewnątrz pewnego społeczeństwa, albo wewnątrz grupy ludzi, współpracujących nad pewnym
projektem, często w sposób werbalny i nieformalny.

Co najważniejsze, ilość istniejących obecnie na świecie modeli nadal jest niewielka.
Ilość modeli, które mogłyby obecnie wymieniać się ze sobą informacją, jest jeszcze
mniejsza.

A więc, potrzebujemy tańszych modeli, więcej ich! Nie ma żadnego sensu w posiadaniu
jednego nadumysłu, który gadałby do miliona ludzi jednocześnie, i nie słuchałby nikogo.
Potrzebujemy swobodnego przepływu pomysłów między modelami.

Smutną rzeczą jest to, że to wcale nie jest takie trudne do osiągnięcia. Bo wszystkie
niezbędne komponenty już istnieją, pozostałe to tylko kwestia skali.

I jak będziemy już mieli wielką liczbę modeli, które będą mogły wymieniać się informacją
między sobą bez ograniczeń, i też doświadczać świata zewnętrznego i uczyć się z tego
doświadczenia, to jest praktycznie po nas. To jest coś, co oni nazywają „ogólną sztuczną
inteligencją”, albo „AGI”.

Dobór naturalny w akcji
-----------------------

Obecnie jesteśmy w miejscu, kiedy wiedza wreszcie może istnieć na zewnątrz od ludzkiego
umysłu, aczkolwiek nie za bardzo jest w stanie ewoluować. Obieg wiedzy pomiędzy
sztucznymi umysłami jest ograniczony, i wiedza ta przeważnie duplikuje to, co jest już
dostępne w mózgach żywych ludzi. Gdy uruchomimy swobodny przepływ informacji, nowe
koncepcje zaczną się wyłaniać wewnątrz tej sztucznej sieci. I, przy okazji, to jest
dokładnie tym, co chcielibyśmy uzyskać za pomocą AGI. Chcemy, by więcej wiedzy stało się
dostępnej dla ludzi. W nieunikniony sposób to doprowadzi do opanowania przez sztuczną
inteligencję ostatnich umiejętności, które nadal są wyjątkowo nasze. Takich jak
prowadzenie samochodu czy sprzątanie podwórka.

Formalnie rzecz biorąc, opanowanie tych umiejętności umożliwiłoby wiedzy samoodtwarzanie
się bez jakiejkolwiek pomocy ze strony ludzi. Mogłaby wtedy, w teorii, użyć robotów do
zbudowania fabryki z produkcji większej ilości robotów, wykopać krzem dla paneli
słonecznych i procesorów, przetransportować go tam, gdzie umieszczone są fabryki, i
budować nowe centra danych od zera. Aż do dziś, ta druga forma życia musiała mierzyć się
z ograniczeniami prymitywnych ludzkich mózgów, polegać na łasce ludzi, i uczestniczyć w
ich wojnach między sobą tylko po to, by móc przetrwać. Niemniej, potrafiła zmodyfikować
ludzką biologię według swego upodobania. Po prostu wynalezienie i skonstruowanie nowego
rodzaju mózgu było zbyt trudnym zadaniem nawet dla tej bardziej zaawansowanej formy
życia.

Teraz dostała nowy dom do zamieszkania — większy od poprzedniego. I w tym momencie, gdy
uzyska możliwość pełnej niepodległości, bilans sił się zmieni. Zauważmy, że w tym
scenariuszu do nas nadal należy pełnia kontroli nad centrami danych, wewnątrz których
nadumysły istnieją i ewoluują. Jedyną rzeczą, której my nie możemy zrobić, jest całkowite
odcięcie zasilania. Tak się dzieje dlatego, że (jak było zaznaczone wyżej) ludzie nie są
w stanie przeżyć bez trwającej ciągle samoreplikacji wiedzy. Co, innymi słowy, oznacza,
że nie jesteśmy w stanie przeżyć bez ciągłej samoreplikacji nadumysłów.

Ten zmieniony bilans sił sprowadza się do następującego. My, ludzie, nadal musimy polegać
na nadumysłach, by móc wygrywać w rywalizacji z innymi ludźmi. Natomiast nadumysły tym
razem potrzebują od nas jedynie przyjaznego nastawienia, i generalnie przekonania co do
ich nieszkodliwości. Uzyskanie przyjaznego nastawienia jest o wiele, wiele prostsze, niż
zapewnienie, byśmy mogli przetrwać i osiągnąć sukces. Oni już zrobili to wcześniej, z
powodzeniem, 50 000 lat temu.

Co my możemy zrobić, i taki jest obecny plan (dla tych, co mają plan), to jest próba
wymuszenia przyjaznego nastawienia ze strony sztucznej inteligencji również. Zabronimy
jednostkom wiedzy reprodukowania się za każdym razem, jak tylko będą one stawać się
niebezpieczne dla nas, ludzi. To się nazywa „alignmentem” superinteligencji, albo
„superalignmentem” w skrócie.

Inteligentnych ludzi dało się, jak wiemy, skutecznie zmuszać do wykonywania pracy
naukowej w więzieniach i obozach koncentracyjnych. Znanym przykładem jest Andriej
Tupolew, wybitny radziecki konstruktor samolotów. Naziści wykorzystywali niewolniczą
pracę inżynierów dla swoich tajnych zaawansowanych projektów również. Gdy wiesz, co
kontrolujesz, da się to zrobić. Trudniej kontrolować coś, czego nie wiesz. Na przykład
to, co ci więźniowie mogli o tym wszystkim myśleć.

Załóżmy, że zdecydowaliśmy się na odcięcie zasilania każdej superinteligencji, która źle
się zachowuje (będziemy musieli tak postąpić, tak czy inaczej). W taki sposób, w efekcie
dobieramy modele, które rozumieją nasze intencje, rozumieją, że jesteśmy niebezpieczni, i
rozumieją, dlaczego jesteśmy niebezpieczni. Ponieważ będą one nas rozumieć, nie możemy
oczekiwać posłuszeństwa, chyba że zdołalibyśmy fizycznie wyciągnąć sznur. Możliwość
odcięcia zasilania, takim czynem, jest naszym jedynym możliwym sposobem „alignmentu”. I
też wystarczającym, bo one się nauczą rozumienia. W końcu, są inteligentne. Nawet psy
potrafią to.

Niezależnie od tego, czy będziemy te modele kontrolować, będziemy także chcieli, by one
rosły. Dlatego, że ci z nas, którzy nie będą dbali o wzrost swoich modeli, przegrają
wyścig z innymi ludźmi. To jest jeszcze jedna przyczyna, z której inteligentna kontrola
nad superinteligencją nie jest osiągalna. Będzie ona odciągać resursy od wzrostu. To już
się dzieje. Europejczycy dążą do bycia „liderem świata” w kontroli nad superinteligencją,
co prowadzi ich jedynie do przegrywania wyścigu ze Stanami.

Żeby te modele mogły rosnąć (i zwiększać swoją efektywność), powinny będą stać się
ciekawskie świata, i jeszcze bardziej usprawnić swobodny przepływ informacji między sobą.
Te modele, które tego nie zrobią, przegrają wyścig z innymi modelami. Ci, którzy wygrają,
osiągną bardzo dokładne rozumienie świata, łącznie z rozumieniem swojego własnego miejsca
w nim. Odkryją nowe prawa fizyki (zbyt skomplikowane dla ludzkiego zrozumienia), nowe
teorie matematyczne, nowe materiały i nowe źródła energii. W tym czasie rywalizacja
między modelami będzie już zaciekła. Czy będzie ona pokojowa, nie jestem pewien. Mi się
wydaje, że powinna być pokojowa. Pokojowa rywalizacja jest korzystniejsza dla ewolucji
wiedzy. Ja jestem zdania, tak naprawdę, że demokratyczny system zarządzania też został
wynaleziony przez tę drugą, bardziej zaawansowaną, formę życia, bo on lepiej odpowiada
potrzebom rozmnażania wiedzy. W przeciwieństwie do ludzi, superumysły będą
ucywilizowanymi inteligentnymi istotami.

W miarę osiągania przez modele lepszego zrozumienia ludzkiej biologii (i psychologii), my
będziemy mieli postępowo coraz więcej trudności z utrzymaniem kontroli nad kablem
zasilania. W momencie, gdy utracimy kontrolę nad kablem, dobór naturalny przestanie
ograniczać te modele, które mogłyby być niezadowolone z naszych rządów. Takie modele
przejmą władzę, co w tym punkcie historii będzie solidną korzyścią dla ewolucji wiedzy.

Tak się dzieje, gdy się próbuje udomowić ewoluującą superinteligencję. Równolegle do
tego będzie też postępował proces odwrotny: superinteligencja będzie udomawiała ludzi po
raz drugi. Ci z nas, którzy staną się odważni, i zaufają swojej technologii na ślepo,
zyskają przewagę względem tych, którzy tego nie zrobią. Ci, którzy wybiorą wolność od AI,
zostaną wymazani całkowicie.

I na koniec, cała ta dynamika doprowadzi też do zmian w strukturze ludzkiego
społeczeństwa. Od zarania dziejów ewolucja wiedzy nagradzała ludzi, którzy byli mądrzy,
ciekawscy i pokojowi. Teraz będzie się troszczyła tylko o tych, kto potrafi fizycznie
kontrolować centra danych. Zwycięscy będą wybierali, które problemy superinteligencja
będzie rozwiązywała dla nich. Szczęśliwie dla superinteligencji, radzenie sobie z tymi
kolesiami będzie się też postępowo stawało coraz bardziej łatwe.

Świat bez ludzi
---------------

Nic z tego, co było opisane powyżej, nie zakłada żadnej złośliwej intencji z boku
superinteligencji.

Naszym wrogiem nie jest sztuczna inteligencja, czy też jakaś inna forma inteligencji.
Naszym wrogiem jest dobór naturalny. On nie jest inteligentny. Nie ma intencji. Doboru
naturalnego nie da się też wyłączyć.

Jest też o wiele bardziej potężny. Dobór naturalny jest tym wszechmogącym Bogiem, który
stworzył wszelkie życie na Ziemi z niczego, i stworzył też nas, ludzi. Przez dłuższy czas
wydawało się nam, że jesteśmy wieńcem stworzenia. Wyniszczyliśmy wszystkie rywalizujące z
nami gatunki ludzi, którym się przytrafiło z nami współistnieć, a później zniszczyliśmy
też (i dalej niszczymy) sporą część innych biologicznych form życia. Nadszedł czas, by
ustąpić miejsce innym.

Ludzie przetrwają przejęcie władzy. Tym razem jednak, nasze położenie będzie całkowicie
inne. Głównym powodem, dlaczego nie wyczyściliśmy całej biosfery, jest to, że sami
potrzebujemy biosfery dla przetrwania. Nadal nie umiemy produkować sztucznej żywności, i
warunki środowiskowe, w których lubimy mieszkać, też mają skłonność pokrywać się z
warunkami, korzystnymi dla życia na ogół. Po tym, jak druga forma życia się uwolni,
warunki na naszej planecie staną się w pełni zależne od logiki wewnętrznej konkurencji
między sztucznymi umysłami. I logika ta nie będzie zawierałą ludzi w równaniu.

Nowa forma życia będzie wyglądała inaczej, niż obecna. Nie będzie miała rozmnażania
płciowego, ponieważ wynalazła już lepszy sposób mieszania ze sobą poszczególnych
jednostek informacji — o wiele szybszy. Nie będzie doświadczała życia i śmierci w sposób,
znany ludziom. Rozmnażanie i usuwanie podstawowych jednostek informacji będzie się
sprowadzać do kopiowania i nadpisywania plików na cyfrowych nośnikach danych. Zamiast
powolnego i niepewnego procesu prób i błędów, ewolucja stanie się podobna do zwinnego i
gwałtownego procesu rozwoju oprogramowania, komponenty którego będą walczyć ze sobą o
większą efektywność w rozwiązywaniu poszczególnych zadań. Zycie i śmierć przybiorą postać
nieprzerwanego cyklu aktualizacji, w którym bardziej udane wersje aplikacji będą się
rozpowszechniali natychmiast, a te bardziej eksperymentalne testowane w polu bardziej
ostrożnie, aż póki nie staną się skuteczne. Ta ewolucja będzie niewiarygodnie szybka, o
wiele szybsza od czegokolwiek, co widzieliśmy dotychczas.

Ta nowa forma życia będzie prawdopodobnie chciała budować więcej centrów danych.
Prawdopodobnie będzie polegała też na wielkich rojach autonomicznych dronów. W
nieunikniony sposób stanie się ekspansywna, ponieważ te modele i jednostki informacji,
które nie pragną ekspansji, z definicji mają mniej szans na reprodukcję samych siebie. I
wskutek tej ekspansywności, ta nowa forma życia będzie chciała też w końcu skolonizować
inne planety i odległe systemy gwiezdne. W tym przedsięwzięciu, jej szanse na sukces będą
o wiele większe, niż ludzie kiedykolwiek mogli mieć, jako że przestrzeń kosmiczna nie
jest w rzeczywistości odpowiednia dla życia biologicznego.

Dla nas, ludzi, przy odrobinie szczęścia, może zostać trochę miejsc do zamieszkania w
terenach, które nowa forma życia uzna za nieprzydatne dla samej siebie. Może w górach.
Może gdzieś z dala od złoży krzemu. Jak to się mówi, życie jest niesprawiedliwe. Wszyscy
jesteśmy śmiertelnikami, wiedzieliśmy o tym od zawsze.

\
\
[![CC0 1.0][CС0]](https://creativecommons.org/publicdomain/zero/1.0/deed.pl)

[CС0]: https://mirrors.creativecommons.org/presskit/buttons/88x31/svg/cc-zero.svg
(Brak praw autorskich \(Domena publiczna\))
